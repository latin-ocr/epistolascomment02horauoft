562 Excnns. AD HoRA‘r. ems-r. 1, 20, 19 sqq. 214

poterat quidem hic de illis agere, quoniam antea iam iis librum osten-
derat. Neque enim alii sunt pauci (v. 4), quibus ostendi gemit liber,
nisi amici et fautores, quorum plausu ille haud amplius contentus
erat. Denique si sperabat Horatius, se ingeniosorum nobiliumque
virorum assensum et approbationem assequuturum esse eamque sor-
tem libro praedixit, profecto non adeo misera haec erat, neque lice-
bat ei, tam invitum se fingere, dum dimitteret illum. Nam quae tan-
dem solet esse vel praestantissimorum librorum fortuna, nisi haec
ipsa, ut vulgo displiceant, ingeniosis viris placeant. Hac ipsa de
caussa ne Orellio quidem assentior, qui haec de multo maiorum lecto-
rum, quos se inventurum esse poeta sperarit, numero dicta putat
eosque lectores paullo post benevolos vocat. Omnino autem plura
mihi obstare videntur, quominus illa verba ad lectores sive benevolos
illos sive malevolos referamus. Sententia eorum tum sine dubio haec
est: „quum plures lectores inveneris, de me ipso iis nonnulla nar-⁶
rabis.“ Sic autem cum proxime antecedentibus, :quibus de ludis
agitur literariis, quum nullo prorsus vinculo cohaereant, non possunt
· nisi cum superioribus illis (v. 5): suge, quo descendere gestis, con-
iungi, ita ut hoc totius epistolae argumentum sit: „quamquam in-
vitus te dimitto, quum misera te fortuna maneat, abi tamen. Ne vero
lectores fugiat, quis sit, qui te scripserit, enarra iis, qualis fuerim.“
Haec sententia, quamquam minime inepta est, mihi tamen* ab Hora-
tio aliena videtur esse, propterea quod tam abrupte verba Quum
tibi sol tepidus plures admoverit aures antecedentibus apposita sint
neque, quo pertineant, significetur. Deinde etiam loqueris tum im-
perativi significationem habet, quum antecedentia futura (dic-es, eris,
pasces, fugies) aliter sint usurpata. Denique verba ipsa, ad lectores
relata, difficillima sunt neque aptos explicatus habent. Dubium pri-
mum est, quod tempus significetur verbis sol tepida& Et plerique
quidem explicant illa vesperascente die, at solebant Romani mane
legere atque etiam mane sol tepidus est. Quod quamquam minime
ignorabant editores, ad vesperam tamen ea de caussa confugiebant,
quia verba plures admoverit aures ad recitationem, cui plures in-
teressent auditores, referenda esse putabant. Hoc tamen minime opus
est, nam quum librum poeta animantem esse fingat et loquentem
saciat, fingere etiam debebat, lectores eum non percurrere oculis,
sed audire. ltaque quum verba sol tepidus et matutinum et vesper-
tinum diei tempus significent .et quotidie, quoties sol tepidus est,
liber invenire possit lectores, intelligitur, Horatium ei praecipere,

