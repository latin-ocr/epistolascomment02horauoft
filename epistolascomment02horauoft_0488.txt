480 EXC'URS. AD V. 91. 182

id satis iam a Schmidio et Diintzero refutatum est. Aliud est enim
potores bibuli sine additamento positum, aliud potores bibuli media
de nocte Falerni h. e. qui media de nocte Falernum bibunt. Ne
Orellius quidem ipse huic argumento multum tribuere videtur, quum
gravissimum rationis suae argumentum dicat, quod putida omnino
videantur vv. media de nocte et nocturnos vapores ita sese excipien-
tia. Vellem Orellius verbo docuisset, cur putida sibi videantur, ego
certe caussam nullam invenio. Et Diintzerus quidem, Orellium idcirco
in illis verbis offendere suspicatur, quod, qui media de nocte bibat,
ei nocturni vapores non sint amplius timendi, quum diu post mediam
noctem cubitum eat, itaque ipse statuit, Horatium non de nocturna
potatione, sed de diurno convivio cogitasse. Mihi secus videtur. Si
de diurno convivio Horatius cogitaret, satis otiosum esset additamen-
tum: bibuli media de nocte Falerni, deinde potoribus opponeret
hominem tam sobrium, ut ne die quidem inter coenam vinum bibe-
ret, ergo aquae potorem. Quod mihi non videtur verisimile, quum
Lollius sine dubio non is fuerit, cui Horatius opus esse putaret prae-
cipere: ne sis aquae potor. Etenim haec potius Horatii sententia
est: si cum potoribus es, qui producto ad mediam noctem convivio
Falernum bibunt, ne nega porrecta pocula, quamvis vinum nocte
haustum vapores excitaturum tibi et nociturum esse putes. Nam,
quamvis hac excusatione usus fueris, tamen illis non placebis. lta
intelligitur, nocturnos prorsus necessarium esse, quum haec ipsa vox
Lollii excusationem contineat, sunt enim nocturni vapores ii, qui
nocte hausto vino excitantur. Diversae enim hominum naturae sunt,

aliis vinum die haustum, aliis nocte molestias creat. Neque etiam, 2

id quod Diintzerus significare videtur, necesse est vapores dormienti
excitentur, imo vero iam inter bibendum oriuntur et insomnias postea

efficiunt: qua de caussa Cicero de seneet. c. 13. vinolentiam et cru- ’

ditatem et insomnias coniungit. Itaque quum media de nocte. idcirco
additum sit, ut nocturna potatio significetur, deinde, quum noetur-
nos eam ob caussam appositum sit, quia Lollius ita se excusare fin-
gitur, ut nocte (non die) vinum sibi excitare vapores dicat, utrum-
que et aptissimum et prorsus necessarium est.“

 

