COMMENTARII ·

IN

HORA'I'II LlB. 1. EPISTOLAM VIGESIMAM.

Horatius quum volumen Epistularum emissurus esset, hanc illi tan-
quam Epilogum addidit Epistolam. Eam non sine festivitate alloqui-
tur tanquam personam *) et quae exeuntem in lucem maneant prae-
dicit. Jocose igitur fingit librum invito quasi auctore in publicum
prodire gestientem, cui scriptor ut augur plus incommodi quam com·
modi vaticinatur. Quanquam si rem ad vivum reseceS, nisi jucundam
apostrophen non videbis, qua, ut Gesner-us observat, sibi blanditur
potius et epistolas suas (non carmina, quae dicit Gesner) in scho-
las et provincias delatum iri pollicetur quam ut iis metuat. conf.

alia similis argumenti vaticinia Od. 2, 20. 3, 30. Quae Welandisae

*) De hac personificatione vide Morgenstern. de Satirae atque Epi-
stolae Horat. discrimine p. 10. et quae contra Diintzerum Orellicoe disputat.
Mire Porphyriot „Mirum est, hanc locutionem inter epistolas poni, quum
neque ad absentem neque ad praesentem hominem scripta sit, nisi quia re-
ceptum est et principia et fines in omnibus libris nullius legis formula conti-
neri etc.“ Bene autem addit.- „Sane ex his versibus et in principio sequentis
libri apparet, Horatium hoc volumen quasi novissimum totius operis habu-
isse; uam secundum epistolarum coactus adjecit.“ Quae lVeichertus (Lectt.

Venus. p. 74) de hoc poematio singulatim observat, pro explosis haberi
possunt.

