560 EPILOGUS. 212

cembr. ann. u. c. 733. aut anno 784. sed ante diem Vl. Id. De-
cembr., quo quadragesimum sextum auspicabatur, scripsisse, sed
totum etiam volumen pervulgasse.“ Quodsi totum Epistolarum volu-
men cum hac Epistola, de qua omnis institutus est sermo, evulgatum
ajo, editionem brevi illo temporis confinio factam hic re vera signi-
ficari praefracte nego. At si quis me percontetur, qua mente Hora-
tius Lolliitet Lepidi consulum mentionem fecerit, habeo,1quid re·
spondeam. Voluit enim Poeta regulam quasi in manus lectorum tra-
dere, qua scriptoris natales et vitam exinde peractam ipsi metirentur.
Scribenti autem commode se obtulit Lollii, viri Poetae amicissimi,
consulatus turbis ambientium maxime insignis et propter id ipsum
hominibus cujusque ordinis notissimus. Et quis est, qui nesciat,
quam prompto animo Horatius data quavis occasione utatur, ami—
corum et fautorum memoriam recolendi eorumque nomina nobilitandi
atque in omne aevum prorogandi? Lectorum autem Romanorum ni-
hil sane interfuit scire, utrum Epistola primo, an secundo, an ter-
tio post illum consulatum anno scripta diceretur. Neque nos hujus
rei ignorationem profiteri et prae nobis ferre pudet ac pudebit.

 

