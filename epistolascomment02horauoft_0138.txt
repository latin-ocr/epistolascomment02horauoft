132 COMMENTARII IN HORATII Lm. I. EPIST. DUODEC. 132

ei id, unde utatur, paratum sit, satis superque habeat, ad rerum
autem fructum si accedat bona valetudo, ne regales quidem divitias
potiores esse habendas, Jam prudenter tecteque significat Poeta, ex
Iccio ipso magna nasci bona, quum, id quod in Democrito admirati
sint homines animum scilicet philosophiae unice intentum, et ipse inter
necessarium cum hominibus rei quaerendae cupidis commercium a con-
templatione rerum coelestium se abduci non patiatur. Deinde facta
Pompeji Grosphi mentione et commendatione amicum de rebus Ro-
manis, i. e. tribus victoriis amplissimis, Cantabrica, Armeniaca et de
agrorum Italicorum ubertate facit certiorem.

Aliter autem de hoc hujus Epistolae argumento statuunt ii, qui
tribus illis Scholiastis dicto audientes Iccium de sua querulitate, ava
ritia, inconstantia et quae sunt hujuscemodi leviter derideri putant.
Hominis mores plus aequo adumbravit sordidos Wielandiscs, in majus
extulit Doeringias‚ aliter de iis sensit Gesnerus, at de crimine talium
rerum praeter ceteros Iccium⁵plene defendit Fr. Jacobsim (V. p. 3
—- 30). In sententiam Viri summi pedibus ivere Schmidius, Braun-
hardus, Orellius, Diintzerus. Dubito autem, num satis caute postrema
quidem verba scripserit Walbkenaerius (11. p. 171.): „Iccius s'etait
plaint que la place qu'il remplissait lui etait mediocrement profitable‚ et
qu'elle le de'tournait de l'etude de la philosophie; c'est a „quoi Horace
repond. Avant de recommender Grosphus, il veut profiter de l'oc'casion,
pour mettre l’intendant d'Agrippa en garde contre l'inconstance de
son esprit et le premunir contre le trop grand desit qu'il a de s'en-
richir promptement.“ Equidem crediderim, tales querelas optimo cni-
que ad tempus excidere homini, quae ne in ipsius mores ingeniumque
transferantur magnopere cavendum est.

Iccium autem eundem esse, cui carmen 1, 29. inscriptum sit,
omnes hic testantur Scholiastae, e quibus Scholiastes Cruq. memoriae
prodidit haecce: „Ad Iccium procuratorem Agrippae in Sicilia consti-
tutum, de quo ait in odis, Icci beatis nunc Arabum invides gazis etc„
sed ut illic cupiditatem ejus perstrinxit, ita hic parcimoniam· laudat,
sed cum mordacitate.“ Iccium hunc diversum esse a M. Iccio, prae-
tore a. u. 710„ cui Sicilia provincia sortiente Μ. Antonio consule
obtigerit (Cic. Philipp. 3, 10, 26.)‚ recte observat oremus in Ono-
mastico Tulliano (II. p. 295.). Quo autem propinquitatis vinculo uter-
que sibi conjunctus fuerit, id minime constat. Massonue (Vit. Hor.
p. 201), Sanadonus, Doriglzello hunc pro filio M. illius Iccii habent.
De varietate nominis Iccii, Ilii sive Icta· post Tonantium ad h. 1.

